**Niet alles in Git**

Zoals we gezien hebben en vooral nog zullen zien zijn commits in Git voor altijd vastgelegd. Let hier op! Dit wil dus zeggen dat de gehele geschiedenis van je bestanden voor iedereen die toegang heeft tot je repository te zien zal zijn. 

Omdat we dus niet alle bestanden in Git willen hebben herkent Git een zogenaamd `.gitignore` bestand (bestaat standaard niet). Je ziet goed dat de naam van dit bestand met een punt begint, hierdoor is het standaard verborgen. Voorbeelden van bestanden die we niet in Git willen hebben:

* Configuratie bestanden met bijv. database wachtwoorden
* Eigenlijk alles waar een wachtwoord of secret in kan staan
* Tmp- en logfiles of directories
* Bestanden aangemaakt door het OS (bijv. `.DS_Store`) of IDE's (`.ipynb_checkpoints`)

**Opdracht**

1. Maak een `wachtwoorden.txt` bestand aan
1. Check de output van `git status`
1. Maak een `.gitignore` bestand aan
1. Voeg de **tekst** `wachtwoorden.txt` toe aan je `.gitignore` bestand
1. Check de output van `git status`
1. Commit je `.gitignore` bestand