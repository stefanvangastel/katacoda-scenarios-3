**Remotes**

Remotes (remote repositories) stellen je in staat om je repository en wijzigingen in deze repository te delen. Remote locaties zullen typisch gezien gecentraliseerd zijn in de vorm van een platform zoals GitHub, Bitbucket of Gitlab.

Remotes worden toegevoegd met het `git remote add <name> <location>` commando, hierbij is de `<name>` een gebruiksvriendelijke en logische naam (vaak bijv. `origin`) zodat je deze ook in andere commando's kunt gebruiken. 
De locatie is vaak een `https` (https://github.com/python/cpython.git) of `ssh` (git@github.com:python/cpython.git) adres. Het is echter ook mogelijk om een ander protocol of gewoon een directory als `remote` te gebruiken.

Fun-facts:

* Je repository kan meerdere `remotes` bevatten
* Als je het `git clone` commando gebruikt (komen we nog op) wordt die locatie automatisch als remote toegevoegd met de naam `origin`.

**Opdracht**

1) Je zit momenteel in een repository die helemaal gecommit (clean) is, controleer dit met ```git status```{{execute}}.

2) We hebben een `remote` voor je aangemaakt op de *location* `/remote/myproject.git`, voeg deze nu toe als `remote` van dit project met de *name* `origin`. 

3) Gebruik daarna het ```git remote --verbose```{{execute}} commando om te controleren of het gelukt is. 

> Tip: Gebruik de aanwijzingen in alinea twee. 