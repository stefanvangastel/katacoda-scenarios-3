Voordat we met `branches` aan de slag gaan gaan we eerst eens kijken hoe we vanaf niets met iemand anders (of je eigen) werk verder kunnen gaan. 

We gaan hiervoor het `git clone <remote>` commando gebruiken, zoals de naam al doet vermoeden zorgt `git clone` er voor dat je een 100% kopie van de remote repository krijgt, dus inclusief alle historie en wijzigingen die ooit gemaakt zijn.

> Pro-tip: Als je `git clone <remote> <directory naam>` gebruikt clone je de repository in een directory naar keuze, als je geen `directory naam` opgeeft wordt het laatste deel van de remote gebruikt minus een eventuele `.git` extensie (dus `myproject` in ons geval).

**Opdracht**

1) Er staat een remote klaar op `/remote/myproject.git`, clone deze in de directory `myproject`

2) Ga naar de directory `myproject`

> Pro-tip: Zoals eerder al aangegeven, als je `clone` gebruikt wordt de `remote` automatisch toegevoegd als `remote` met de naam `origin`.