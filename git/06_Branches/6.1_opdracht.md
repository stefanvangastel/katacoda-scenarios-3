Branches worden gemaakt op basis van een andere branch, vaak `master` (of `develop` als je bijv. [Gitflow](https://nvie.com/posts/a-successful-git-branching-model/) hanteert). Het commando `git branch <branch naam> <bron branch>` maakt een nieuwe branch aan op basis van een bestaande branch. Op dat moment zijn beide branches identiek (ze hebben ook dezelfde laatste commit hash).

Om een branch uit te checken (tot je working directory te maken) kun je het `git checkout <branch naam>` commando gebruiken. 

**Opdracht**

1) Maak een nieuwe branch aan genaamd `feature1` op basis van de `master` branch

2) Check deze nieuwe `feature1` branch uit

> Pro-tip: Het `git checkout -b <branch naam>` commando maakt in 1 keer een nieuwe branch op basis van je huidige branch en checkt deze uit.
