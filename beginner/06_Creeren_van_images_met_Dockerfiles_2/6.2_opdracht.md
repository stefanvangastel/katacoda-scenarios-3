Nu we dit voor elkaar hebben gaan we zelf een `nginx` image bouwen met onze eigen content!

**1)** We gaan een `Dockerfile` maken en beginnen bij het begin, het base-image waar we dit image op gaan baseren. Gebruik zoals we geleerd hebben een specifieke of major versie, op DockerHub vind je [beschikbare tags voor Nginx](https://hub.docker.com/_/nginx/).

**Opdracht**

Plaats het `FROM` command in je `Dockerfile` om het `nginx` image als uitgangspunt te pakken.

**2)** Nu we het uitgangspunt hebben gedefinieerd gaan we het image vullen, dit kan met `RUN` commands zoals we eerder hebben gebruikt maar om lokale content (`build-context`) in het image te plaatsen kunnen we het `COPY` command gebruiken. 

Achter `COPY` geef je eerst de `<src>` en dan `<dest>` aan. Op deze manier kun je bijv. ook broncode van je applicatie(component) in een image plaatsen.

**Opdracht**

Gebruik het `COPY` command binnen de `Dockerfile` om het bestand `index.html` in de `/usr/share/nginx/html` directory te plaatsen.

*Tip: `/usr/share/nginx/html` is de standaard directory waar Nginx pagina's uit served*

*Tip: Je kunt het `index.html` bestand nog personaliseren als je zin en tijd hebt :D*
